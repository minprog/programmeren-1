# Screencast

Maak een **korte videopresentatie van 5 minuten** waarin je zo goed mogelijk laat zien wat je hebt geleerd bij dit vak. Doe dit door een deel van een recent gemaakte opdracht uit te leggen. 

Vertel over de opdracht en je uitwerking:

* Wat het probleem is dat je moest oplossen.
* Hoe jouw code de oplossing is voor dit probleem.
* Per regel wat er gebeurt en hoe het bijdraagt aan de oplossing.
* Eén stuk dat je moeilijk vond en hoe je dat hebt opgelost. (Vond je niks moeilijk? Dan neem je het moelijk*ste*.)

Het doel van deze presentatie is om vast te kunnen stellen dat jij aan het vak hebt meegedaan en ervan hebt geleerd. Probeer daarom in de video zo goed mogelijk jouw denkproces te laten zien. Je moet dus uiteindelijk ook echt ergens **goed de diepte in gaan**, zo diep mogelijk uitleggen wat jij begrijpt van de code.

Deze presentatie is niet voor een cijfer, het is daarom ook niet belangrijk om het *beste* stukje code uit te lichten. Vind juist een stuk code waarover jij goed kan vertellen, ook omdat je daar bijvoorbeeld op vastzat, of omdat je daar het ontwerp meerdere keren hebt aangepast.

Kom je niet uit met de tijd? Neem je video dan een tweede keer op.

## Opnemen

Uiteindelijk moet je screencast terecht komen op <https://video.uva.nl/>. Dit is een dienst van de UvA zelf waarmee je video's online kunt zetten. De video moet "unlisted" zijn en ook na afronding van het vak niet voor iedereen beschikbaar worden gemaakt. Dit om plagiaat in volgende versies van het vak te voorkomen.

Je screencast moet zowel jouw scherm bevatten (de code van je opdracht) en jou in beeld hebben. Er mag niet in geknipt worden, dus je moet gewoon je code voor je hebben en hier iets over gaan vertellen, niet meer en niet minder. Dit is om fraude te voorkomen.

## Opnemen met Zoom

Als je Zoom hebt geïnstalleerd, en het dus niet alleen via de website gebruikt, kun je dit gebruiken om een screencast op te nemen.

- Open de Zoom-app op je laptop
- Start een nieuwe meeting
- Check even dat je microfoon en camera werken
- Druk op **Record**
- Start "scherm delen"
- Als je klaar bent: druk op **Stop** in de Zoom-toolbar
- Beëindig de meeting. Daarna gaat Zoom vanzelf de video converteren naar mp4 en het mapje openen waar deze te vinden is. Kan even duren.

Vervolgens ga je naar <https://video.uva.nl/> om je video te uploaden. Log in, klik op **Add New** en dan **Media Upload**. Volg daarna de instructies hieronder voor het verkrijgen van een linkje voor je video.

## Opnemen met Kaltura

De dienst <https://video.uva.nl/> heet Kaltura. Als je inlogt kun je rechtsboven kiezen voor **Add New** en dan **Kaltura Capture**. In het volgende scherm kun je het capture-programma downloaden en installeren. Start het op en zorg dat het programma rechten krijgt om je webcam, microfoon en scherm te gebruiken voor opnames. En dan kun je opnemen:

- Ga weer naar video.uva.nl en kies **Add New** en **Kaltura Capture**
- Dit opent het capture-programma
- Zorg dat Screen, Camera en Audio alledrie aan staan voor opname
- Klik op **Record**
- Als je klaar bent met uitleggen, klik op **Stop**
- Je komt in het overzicht van je opnames; klik daar op **Upload**

## Je video online zetten

Als je de video nu public maakt dan kun je de link aan ons doorsturen.

- Ga naar de pagina van je video op <https://video.uva.nl/>
- Kies **Actions** en dan **Publish**
- Kies voor **Unlisted** en klik op **Save**
- Kopieer dan de link van de pagina. Die ziet er bijvoorbeeld zo uit
    `https://video.uva.nl/media/0_r41konuy`
- Plak de link hieronder in de tekstbox en klik **Submit for Grading**
