# Code review: Cypher

Tijdens de code review ga je met een andere student naar elkaars code kijken en daarbij feedback en advies geven. We geven je hiervoor een aantal **aspecten** waarop je kunt concentreren. Deze aspecten worden ook gebruikt door de assistenten bij het nakijken van jouw definitieve programma's.

Let op dat je de code review niet begint voordat jij en je partner helemaal klaar zijn en je oplossingen hebt ingestuurd op de opdrachtpagina. Pas als jullie allebei klaar zijn ga je de code review doen en op deze pagina's krijg je gelegenheid je opdracht nogmaals in te sturen.

Je reviewpartner wisselt per week. Je mentor wijst tijdens de werkgroep de partners aan.

## Aspecten

Voor deze module gebruik je de volgende aspecten om code te reviewen en te verbeteren. Neem de tijd om de uitlegpagina helemaal te lezen en goed te begrijpen. Je kunt hier ook vragen over stellen aan de assistenten.

- [Formatting](/quality/aspects/formatting)
- [Comments](/quality/aspects/comments) ðŸ†•
- [Naming](/quality/aspects/naming) ðŸ†•

## Stappenplan

1.  [Neem de code van je partner zelfstandig door, zonder al de discussie aan te gaan.](/modules/m2/review) (10 minuten)
2.  [Deel je feedback en bespreek manieren om de code beter te maken. Bedenk hoe jij jouw code gaat verbeteren.](/modules/m2/todo) (10 minuten per uitwerking)
3.  [Verbeter je oplossing en stuur de definitieve oplossing in zodat deze kan worden nagekeken door je mentor. Gooi je oplossing niet helemaal overhoop maar probeer deze met kleine aanpassingen beter te maken.](/modules/m2/revised) (30 minuten)
4.  Later krijg je korte feedback van je mentor waarmee je de volgende week je voordeel kunt doen.
